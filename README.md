# Workshop: Assembler og Arduino

### Har du lyst til at programmere en arduino på dens "modersmål"?
Måske du kender arduino fra før og har lyst til nye udfordringer?
Måske vil du gerne vide noget om hvordan computere virker, eller måske kan du bare godt lide at kode.
![](./ARDUINO_UNO_A01.png)
I denne 4 timers workshop får du mulighed for at snuse til lidt af det hele. Vi vil kode os frem til mere viden om hvordan computeres hjerne er bygget op og virker, og vi vil se på hvad computere egentlig kan og hvad de ikke kan.

Computere taler maskinkode som kan heldigvis kan oversættes direkte til assembler, der er meget lettere for os mennesker at forstå. Vi vil lære nogle af de mest interessante instruktioner at kende og bruge det til at lave et simpelt alarmsystem der kan aktiveres ved hjælp af forskellige kontakter, snubletråd, lysstråler og lignende. 

### Hvad kan jeg bruge det til?
Efter denne workshop vil du være i stand til at få en microcomputer til at modtage inputs from omverdenen, handle på dem og styre tilsluttet udstyr - ligesom det sker i et væld af den elektronik vi bruger hver dag.

### Hvad skal jeg bruge for at kunne være med?
Vi vil bruge nogle af de værktøjer der installeres sammen med Arduinos IDE, en commandopromt og en teksteditor. Vi stiller Arduino og tilbehør til rådighed, du skal bare installere Arduinos IDE på forhånd.

Du kan hente arduino IDE'en her: https://www.arduino.cc/en/Main/Software